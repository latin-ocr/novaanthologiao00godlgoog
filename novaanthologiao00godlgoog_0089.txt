OXONIENSIS

xuu

Vinea cum tellus nuda hactenus omnis et expers
tegminis, et facie squalens inamoenaque visu,
gramineas summittit opes totamque tenellae
parturiens herbae viridi se vestit amictu.

mox subitas trudit gemmas variosque colores
explicat omne genus florum, festivus oderi

multus honos gremii: densis subitura racemis
luxurians, tumido mox ventre cucurbita prodit.
horret arundinibus tunc cornea silva, myricae
mex humiles, tortis et spina innexa capillis
subveniunt: iustas deinceps imitata chereas
quaeque lavat procera arbos caput ordine, et omnes
frugiferos pandunt ramos aut florida trudunt
germina: dein collis passim nemora alta coronant,
et vallis decorant herbae muscosaque fontis
gramina, perpetuo clauduntur margine rivi. '

iam paria et superis fiunt terrestria, sedes

dis ipsis dignae, loca seu per amoena vagari

sive umbras libeat sacras celebrare propinquo
numine. noudum adeo mollis immiserat imbris
telluri Deus omnipotens deeratque labere

qui domitum exerceret agrum: tamen ipsa vaporem
sponte sua summisit humus, totumque rigabat
rore solum mollemque herbam plantasque tenellas,
quas omnis, prius in culmo quam laeta virenti
crescentis aleret tellus, Deus ipse crearat.

cuncta Pater iam visa probat: sic tertia laetam

deducit lux orta diem, nox tertia claudit.
C. S. J.

 

