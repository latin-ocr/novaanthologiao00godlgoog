oxoulsnsls

XXXVIII

Iure igitur vitam humanam ratio increpat ipsa3
tene ut ego amplectar cupide studeamve morari?
quam qui perdiderit, tantum modo perdidit illud
non nisi quod stultis curae est; quae corporis huius
compagem levis aura habitas, mutabilis horae
insidiis, variique minis obnoxia caeli.

nec levia instanti debes ludibria morti:

quam misera assidue properas vitare, graduque

dum fugitas propiore petis. nec denique honest‘

in te, quod iactes, quicquam est ; quando omnia turpi
commoda, quis frueris, tibi sunt ab origine nata.
quin minime es fortis: terret quem parvula serpens,
mollia ne bifidae intentet tibi vulnera linguae.

tu, requies homini quia sic datur optima, somnum
securum capis, atque arcessis saepius ultro:

dum letum ipsa tuum, somno securius omni,

caeca reformidas. nec vero es tutemet ipsa;

quippe aliunde animae cui sint alimenta petenda,
quae tibi granorum tot millia pulvere ab ipso

edita suppeditant. sed nec potes esse beata,

quae quod abest quaeris semper, praesentia temnens;
nec stabilem praestare animum, quae motibus acta
huc illuc variis linitas levis atque vagaris,

tot mutans, quot luna, vices. pauperrima certa
tunc fies, cum dives eris ; quippe instar aselli,
sarcina cui lumbos congesto praegravat auro,

pondere pressa gravi cum cursum exegeris aevi,
invenies, quae demat onus tibi, denique mortem.
nec salvum vult te quisquam, neque amaris ab ullo:
nam proprio tibi seminio qui nascitur heres,

qui patrio appellat te nomine, saepe querelis
increpitat scabiem, et febris, tardamque podagram,
quod tibi non finem attulerint properantius aevi.

 

