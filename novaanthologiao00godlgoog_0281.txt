OXONIENSIS

CLXXI

Quae deinde intulerit facies se mira, quis audet
dicore? nam viridi devolsum colle barathrum
transversas aperit fauces cedrisque minatur

adpositis: asper visu diraque verendus

· religione loeus, qualem, dum contrahit ignis
Cynthia, desertis implebat vocibus Ino.

at barathro ex imo, velut acer anhelitus ipsam
tellurem atque imo quasset fundamine Manes,
emicat en rapidus ferventi gurgite torrens.

⁵ nec tamen adsidue: spumas namque inter et aestum

grandia saxa volant3 sic tectis horrida grando,

sic tritae saliunt, urguet dum vannus, avenae.

hic sibi per saltum et volitantia fragmina montis
rumpit iter fluvius sacrisque elabitur undis.

deinde brevem vitam rapiens nemora inter et agros
implicat innumeros gyros cursumque moratur,
nequiquam-iam finis adest antrisque propinquat
immensis, hominum nulli quae cernere fas est,
stagnantisque adeo se condidit aequore ponti

cum sonitu: at longe resonare audivit avitas

Aeneas voces, certumst praedicere bellum
A. la.

 

