OXONIENSIS

XVII

Sic intempesta, quam longe est, nocte per auris
litore harenoso mittunt cave murmura fluctus Í¾
interna miris clamoribus antra resultant

abdita, nec mergi circum increbrescere questus
cessabat3 semel et risus audire videbar

Nymphae inludentis: tum dorsa latentia saxis
unda ferit solito violentior, et cita retro

ut monstro veniente relabitur: ille per undas
haud aderat tamen, et caelo iam exhausta refugit ,
luna, sed in scopulis idem iam plangor et idem
cantus: me rupes, quam vis terit undique ponti,
sola tenet monstrisque horrentia marmora cingunt
tum demum ante novos ortus, cum densior umbra,
mors ubi prompta aegris, cum vix mibi fessa retentat
lumine quin somno cedant timor, aspera saxo
scinditur unda, marisque in stagna extrema vorari
tota videbatur facies, et condita circum

saxa apparebant, visuque immane, trementis

ante oculos subito serpens obscenus abundis
horrentis squamas atque ora minacia tollit
turpibus et spiris tam vaste volumine torquet

ut mea vix omnes possint explere tuendo

lumina terrores: visae manare cruorem

immensae monstri fauces, oculique furentes
sanguine ceu calidi saevaque libidine flagrant.

W. 11.

 

