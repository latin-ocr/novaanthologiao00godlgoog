oxoalsusls

cuvn

It tristis sine voce viam totaque repulsam

mente movet sic se solitum successibus uti,
vincere cui pronum semper, iam fene puellae
iurgia derisumque et spreti vulnus amoris?
unanimemne et qui ante omnes sibi fidus amicum
illusisse fidem, pactum contemnere foedus?

grande nefas, nec iam mediocri bile ferendum.

sic ira spumante fremens iecur ibat in armis.

et secum: ‘mea culpa quidem est, vaecordia quando
nostra fuit. quid enim vetus et non factus amori,
inque paludato doctus canescere coetu,

castrorum vitam atque omnes expertus in usus,
virginibus teneris me credere tetricus ausim?

verum ut erat somni sine pondere euntis imago,

sic abeat, sic cedat amor: nam flosculus olim
qui fuit, hic idem est abiecta vilior herba,

cogor et ex animo vulsum radicibus imis

proicere. hinc ego iam superest quod vivere Marti
me dedere, pugnis flagrans ct amore pericli’

sic tristem fortunam animo, sic saepe repulsam
volvit amans, seu luce viam tenet, aut ubi noctu
membra reclinatus silvis arbusta notabat

suspiciens longoque abeuntia sidera caele.
B. Ι.

 

