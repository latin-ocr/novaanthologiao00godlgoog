OXONIENSIS

CIII
Βωμῷ μὲν ἤδη πάντες έν κύκλῳ πέριξ
σίγῃ παρίσταντ’, ὄμμα δ’ ἠλλοιωμένους
σέβας κατέσχ’ ἔμπαιον· έν δὲ μητέρες
σιγᾶν τέκνοις ένευσαν, αἱ δὲ παρθένοι
ἥμειψαν ἄνθος χρωτός, ὡς φοβούμεναι·
χὼ τῶν καθ’ ύλην πρῶτ’ ἀριστεύσας μακρῷ
αἰδοῖος ἵστατ’ Ἐνδυμίων ὠχρός τ’ ἰδεῖν,
τῶν ξυγκυναγῶν δῆλος έν πανηγύρει.
ἱερεὺς δ’ ὁ πρέσβυς ἐν μέσῳ σταθεὶς κύκλῳ
χαίρων ἑσαθρεῖ πάντας, ού τίς ἐσθ’ δν ού,
λέγει δὲ χειρῶν ύπτιασθεισῶν τάδε·
ὦ Λάτμιον γέννημα, ποιμένων χοροί,
μήλων ἔχοντες μυρίων ἐπιστροφήν,
εἴτ’ οὖν ἀπ’ ἄντρων τῶν πετρηρεφῶν κάτω
κορυφῶν τ’ ὀρείων ἥκετ’, εἴτ’ ἐξ ἀγκέων
ἔνθ’ οὔποτ’ ἐκλέλοιπε συρίγγων μέλη·
οἱ δ’ έκ βαθειῶν λειμάκων, ὅπου νότος
κνύζας τε κινεῖ χρυσέων τ’ ἀνθεσφόρους
καλύκων ἀκάνθας· οἵ τε βόσκοντες φίλον
μέλημ’ ἐπὶ ῥηγμῖνι ποντίας ᾃλός,
ὧν δὴ φιλῳδοὶ δόνακες ἀρχαίου ψόφῳ
Τρίτωνος ἀντηχοΰσι πένθιμον νόμον
αἱ δ’ αύ γυναῖκες αἵτινες καθ’ ἡμέραν
πήρας, πόνοις έφόδια τοῖς ὀρειβάταις,
πορσύνεθ” αἱ κόραι δ’ ὅσαι γ’ ἀμήτορας
ἆμνοδς τρέφειν εἰώθατ’, έν κύλιξι δὲ
λεκτὸν φυλάσσειν τῷ φιλουμένῳ μέλι·
ἀκούετ’ ἤδη πάντες· ούτι μὴν ὁ Πὰν
ὧν χρὴ πρδς ἡμῶν τυγχάνει, μέγας θεός·

 

