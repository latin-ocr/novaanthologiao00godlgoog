OXONIENSIS

01

Continuos unam, credat qui possit, amavi,
tres iam continuos, tres sins fine dies.

quid? puto, tres alios idem constanter amabo
si foret antennas aura secunda meas.

nam prius exactis decurrent mensibus amri,
tempus humi penna deficiente cadet3

quam per terrarum totum constantior orbem
tamve tenax voti comperiatur amans.

at, sic fata mihi sese ostendere maligna,
nil ex re potui ducere laudis ego.

non cuperet mecum longe remanere Cupido,
ni modo, quae tetigit pectora, Pyrrha foret3

ni modo Pyrrha foret, ni Pyrrhae forma venustae
me caperet, nullis effugienda modis3

altera ab undecima (numerum hunc augere licebat)

in Pyrrhae potuit iam subiisse locum.
0. Η. ΒΤ. L· R.

cn

Ingentis iactet titulos atque urbis honores,
cui natalicium sidus ot hora favet.

me potius, fastus istos oui fata negarunt,
id quod praecipuo dignor honore iuvat.

deliciae qui sunt regum, ceu caltha, colores
oppandunt domini solis ad ora sui,

nubila sit facies, illorum gloria fiuxit,
aureaque in sese forma sepulta iacet.

strenuus 61 miles felicia notus ob arma,
si totiens victor vincitur ipse semel,

raditur e fastis omnino nomen honestis,
omniaque assiduo gesta labore cadunt.

o ego quam videor felix, immobile pectus

pectoris immoti semper amantis amans.
A. T. B.

 

